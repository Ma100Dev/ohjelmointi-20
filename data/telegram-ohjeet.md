---
path: "/telegram-ohjeet"
title: "Telegram ohjeet"
hidden: false
information_page: true
---

# Telegram ohjeet

Telegramissa on mahdollisuus saada tukea kurssin tehtäviin niin kanssaopiskelijoilta kuin kurssin ohjaajilta. Kanavalla voi kysyä kurssin tehtävistä ja muista kurssiin liittyvistä asioista. Käytössämme on myös [off topic -kanava](https://t.me/ohjelmointi20_ot), jonka tarkoituksena on tarjota paikka keskusteluille jotka eivät suoranaisesti liity kurssiin, kuten muut ohjelmointikielet ja yliopistossa opiskelu.

### Huomio

**Kaikki epäasialliset, halventavat tai jotain ihmisryhmää syrjivät kommentit kanavalla ovat kiellettyjä ja tälläisten kommenttien esittäjät poistetaan kanavalta.**

**Omalla osaamisella kerskailu tai kurssitehtävien vaikeuden vähättely ei ole asiallista käytöstä. Vaikka tehtävät tuntuisivat itselle helpolta, muista, että kurssilla on tuhansia ihmisiä erilaisista taustoista erilaisilla kokemuspohjilla.**

## Ohjeita kysyjälle

Kun kysyt Telegramissa apua johonkin tehtävään, muistathan pitää mielessä seuraavat asiat

* Jos sinulla on NetBeans-ongelma, vilkaise kurssin [FAQ -osiota](https://ohjelmointi-20.mooc.fi/usein-kysytyt-kysymykset)
* Vilkaise, mitä muut ovat kysyneet tehtävästä Telegramin hakutoiminnolla. Voit hakea esim. 3. viikon 5. tehtävää hakemalla '3.5'
* Kerro mikä tehtävä on kysessä mainitsemalla tehtävän viikko ja järjestynumero
* Jaa koodisi pastebinin avulla
    * Ohje: Valitse Netbeansin ylävalikosta `TMC` &rarr; `Send code to TMC Pastebin` ja valitse avautuvasta ikkunasta `Send`. Tämän jälkeen saat linkin koodiisi, jonka voit kopioida ja liittää viestiisi.
* Kerro mahdollisuuksien mukaan mistä luulet ongelmasi johtuvan
* Pyri kysymään tarkkoja kysymyksiä. Viestiin kuten 'En osaa tehtävää x' on vaikea sanoa mitään

## Ohjeita avunantajalle

Kanssaopiskelijoiden auttaminen on sallittua ja jopa suositeltavaa. Muista auttaessasi seuraavat asiat

* Älä jaa suoria ratkaisuja
* Hyvä avunantaja pyrkii ohjeistamaan oikeaan suuntaan vihjeillä
* Muista olla kannustava ja positiivinen auttaessasi

