---
path: '/osa-11/5-yhteenveto'
title: 'Yhteenveto'
hidden: false
---

Ohjelmistojen kehittäjät kommunikoivat toistensa kanssa monilla tavoilla. Ehkäpä tärkein kommunikointitapa on jokapäiväinen keskustelua, piirtämistä, ja ideointia sisältävä vuorovaikutus. Ohjelmistokehittäjät kommunikoivat myös tuotostensa kautta. Ohjelman lähdekoodi kommunikoi ohjelman tarkoituksen, ainakin silloin kun se on kirjoitettu ymmärrettävällä tavalla. Korkeamman abstraktiotason kommunikoinnissa käytetään erilaisia kaavioita, joista luokkakaaviot ovat eräs paljon käytetty kaaviotyyppi. Luokkakaaviot tarjoavat korkean tason kuvan ohjelman rakenteesta. Tässä osassa tutustuit luokkakaavioihin.

Harjoittelit lisäksi poikkeustilanteisiin varautumista. Poikkeustilanteet ovat tilanteita, joissa ohjelman suoritus on päätynyt tilaan, missä sen ei pitäisi olla. Tällaiseen tulee varautua, koska ohjelma voi muuten kaatua. Kertasit myös tiedostojen lukemista ja tutustuit tiedostoihin kirjoittamiseen. Tiedostot säilyvät tietokoneen pysyväismuistissa, josta ne on löydettävissä myös vaikka tietokone sammuisi välillä. Vaikka käytämme erilaisia ohjelmistoja, jotka piilottavat tiedostojen käsittelyn, ovat tiedostot -- sekä niiden lukeminen että niihin kirjoittaminen -- krittinen osa tietoa käsitteleviä digitaalisia järjestelmiä.

<quiz id="1fe72652-9e18-5ec2-85b0-af6147b749c9"></quiz>
