---
path: '/osa-8/5-tiedon-nopea-hakeminen-ja-tiedon-ryhmittely'
title: 'Tiedon nopea hakeminen ja tiedon ryhmittely'
hidden: true
---

Kertaus on opintojen äiti. Kahdeksannessa osassa kertasimme osien 1-7 sisältöä ja opimme käyttämään hajautustaulua. Hajautustaulu ja aiemmin tutuksi tullut ArrayList ovat ohjelmoinnissa eniten käytettyjä tietorakenteita. Hajautustaulun etuna on se, että avaimen perusteella etsittävä tieto löytyy hyvin nopeasti mikäli se on olemassa -- tämä tehokkuus on erittäin hyödyllistä hyvän käyttäjäkokemuksen kannalta. Hajautustaulua käytetään hyvin erilaisissa ohjelmistoissa. Esimerkiksi puhelinluettelo-ohjelmistot, jotka tarjoavat mahdollisuuden tietojen hakemiseen numeron perusteella, käyttävät hajautustaulua tai hajautustaulun kaltaista tietorakennetta tiedon tallentamiseen ja sen tehokkaaseen hakemiseen. Vastaavasti käyttäjän tilitietojen hakeminen pankkikorttia käytettäessä perustuu hajautustaulun kaltaiseen tietorakenteeseen, missä tilin tiedot haetaan tilinumeron perusteella. Kuten opimme, hajautustaulu mahdollistaa myös tiedon ryhmittelyn -- esimerkiksi samalla puhelinnumerolla tai pankkikortilla voi olla monta omistajaa.

Kahdeksas osa aloitti myös Ohjelmoinnin jatkokurssin. Jos tulit tässä kohtaa mukaan, tervetuloa!

Vastaa vielä lopuksi seuraavaan kahdeksannen osan osaamistavoitteita tarkastelevaan itsearviointikyselyyn.

<quiz id='63dd718e-69cf-5993-bbad-cbba7dfba51c'></quiz>
